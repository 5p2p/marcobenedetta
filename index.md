---
title: Marco e Benedetta
layout: page
img: img/header.jpg
subheader:
data: Sabato 6 dicembre 2014, ore 11
luogo: Chiesa Sacro Cuore di Soria, Pesaro
---

Ciao a tutti!! Con tanta gioia vi annunciamo che il 6 dicembre ci sposeremo!!

Quando Alessandra e Francesco di [5pani2pesci](http://5p2p.it) ci hanno detto che c’era la possibilità di avere una pagina tutta per noi, una partecipazione ‘online’ un po’ speciale, abbiamo accolto questa idea con grande entusiasmo!! È bello poter condividere con ciascuno di voi i nostri sentimenti, i preparativi e ciò che ci passa per la mente in questi momenti così intensi, preziosi e di grande attesa. 

Abbiamo subito pensato di dedicarci dei giorni per raccogliere qualche idea, ma soprattutto per concentrarci su ciò che stiamo per ricevere, il Sacramento del Matrimonio. Così siamo partiti per fare un po’ di strada, una parte del cammino di San Francesco, per vivere questi giorni sperimentando la Provvidenza, cui ci affidiamo… Il cammino è stato faticoso, ma molto bello, soprattutto il poter vivere sperimentando che basta chiedere per ricevere. Le persone che abbiamo incontrato lungo la strada ci hanno regalato un pezzetto della propria storia, un messaggio, ci hanno promesso o chiesto una preghiera. Ovvio che non siamo partiti sprovveduti, ma ci eravamo attrezzati di zaino, gavetta, cibo, poncho, avevamo contattato i santuari di ogni tappa per l’ospitalità notturna, comunque non ci è mancato nulla, anzi, ricevevamo sempre gratuitamente ciò di cui avevamo bisogno. Durante il cammino le paure e i dubbi che nutrivamo e che di solito si hanno prima di sposarsi, soprattutto a livello pratico, si sono placati perché ogni giorno sperimentiamo che Dio nulla ci fa mancare, basta solo aprire gli occhi e mettersi in ascolto, nonostante le difficoltà che si incontrano. Spesso infatti,  troppo presi dai preparativi, dal lavoro, dalla routine non ci siamo resi conto che dobbiamo solo avere il coraggio o l’umiltà di chiedere a Dio ciò che ci manca o ciò che ci preoccupa…di avere un atteggiamento più fiducioso o di essere più attenti.

### Da dove nasce il desiderio di sposarsi e perché proprio in Chiesa?

![](/img/mb.jpg)

Dopo quattro anni, siamo arrivati ad amarci tanto da sposarci: abbiamo riconosciuto la nostra vocazione nuziale e imparato a riconoscere il nostro specifico progetto di vita, dar vita insieme, un dono che desideriamo chiedere e ricevere dalle mani di Dio. È cresciuto in noi il desiderio di condividere la quotidianità e di avere un'unione per sempre: molto spesso quando stiamo insieme, anche nel fare qualcosa di semplice come passeggiare o condividere un pasto, sentiamo questi attimi come eterni e vorremmo che questa eternità che percepiamo, fosse un ‘per sempre’ più grande. Vorremmo che Dio fosse al centro della nostra coppia e che rendesse il nostro ‘sì’ eterno e ci piacerebbe che anche il nostro amore e il nostro impegno lo fossero. 

Desiderare e vivere un amore eterno è quanto Dio rappresenta e vuol donare. Insomma, vorremmo puntare in alto, osare, perché ci sentiamo di poter chiedere la capacità di amare l’altro/a con il cuore e la forza stessa di Dio, la capacità di amare ‘da Dio’. Questo sarà il vero regalo che ci scambieremo nelle nozze!! Il Sacramento che andremo a ricevere sarà segno efficace della grazia di Dio, segno vivente del suo amore. Vorremmo annunciare questo amore il più possibile e farlo uscire da quella che sarà la nostra casa. Siamo quindi consapevoli della missione cui siamo chiamati a impegnarci e del dono che riceviamo e per questo motivo abbiamo pensato di voler condividere il più possibile con la comunità questo desiderio e questa scelta. Abbiamo ragionato su come potevamo organizzare al meglio la cerimonia (che sarà la vera Festa) e il continuo di questa grande Festa perché potessimo concentrarci sull’essenziale e perché potessimo condividere questo con ognuno di voi! 

Stiamo preparando tutto quanto perché ognuno si senta a casa, nella nostra nuova casa, che vorremmo il più possibile accogliente. In questi preparativi non ci siamo sentiti soli, anzi, ogni giorno che passa ci sorprendiamo sempre di più per come chi ci sta accanto si dedichi a noi…e per quanti sono! Abbiamo inoltre pensato che ciascuno dei nostri amici potesse donarci un proprio talento. Il coro che canterà sarà formato da amici cari, vicini, che ci stanno regalando il loro tempo nelle prove e tanto impegno per imparare i canti che verranno fatti durante la cerimonia. C’è chi canta, chi crea le partecipazioni e chi le realizza, chi ci imposta i libretti, chi suona, chi ci accompagna nello spirito e nelle preghiere, chi ci sostiene moralmente… davvero l’affetto che gli amici, i testimoni e le nostre famiglie, i genitori e i parenti, ci stanno dando in questo momento è immenso, così come il loro aiuto, pratico ed emotivo.


Riguardo il fotografo, in maniera provvidenziale abbiamo incontrato, inizialmente sul web, la realtà di [5pani2pesci](http://5p2p.it) e, dopo aver parlato con Alessandra, non abbiamo avuto alcun dubbio nello scegliere questa associazione per realizzare il servizio fotografico del nostro matrimonio!! L’associazione no profit 5pani2pesci è un progetto di evangelizzazione e condivisione delle esperienze attraverso video, articoli e testimonianze per la famiglia, la relazione di coppia e con Dio e siamo davvero felici di sostenere economicamente affidando loro la cura del servizio fotografico!!


### Chi sono gli sposi?


Innanzitutto ci presentiamo ...

<img class="float img-rounded" src="/img/lui-round.jpg">


**Marco**, 24 anni, figlio di Lello e Maura è piuttosto silenzioso e di poche parole, riservato, gli piace ascoltare chi ha di fronte, ma è anche una persona molto scherzosa, tanto che si diverte molto a fare imitazioni e scherzi (soprattutto alla sua promessa sposa!). Ha diverse passioni, quella per le costruzioni che lo ha portato a scegliere di studiare Ingegneria Civile e che spesso lo rende molto più razionale e concreto di Benedetta,  facendola scendere dalle nuvole alla realtà. Il sogno di Marco è costruire case che non avranno bollette… ama il risparmio energetico! È anche un romanticone e una persona sensibile; si diverte molto a giocare coi bambini, inventando sempre nuovi giochi, soprattutto quando fa servizio come clown di corsia. Gli piace strimpellare con la chitarra perché adora i cantautori, per la gioia di Benedetta che canta con lui molto volentieri. Ama gli sport di velocità e precisione, disegnare, e soprattutto viaggiare… sarebbe sempre con la valigia nelle mani, al contrario della sua futura sposa che è molto più casalinga e tranquilla!


<img class="float img-rounded" src="/img/lei-round.jpg">


**Benedetta**, 30 anni, figlia di Peppe e Claudia è estroversa, con una grande parlantina e con una gran voglia di ascoltare storie e conoscere persone... Marco dice che è come essere in compagnia di una radio con lei, che canta, parla… di sicuro gli fa molta compagnia!! Anche lei è appassionata di tante cose perché è molto curiosa, ma soprattutto ciò che la contraddistingue è lo spirito organizzativo e il coordinare… e fa anche un po’ da segretaria a Marco, ricordandogli date, appuntamenti e orari! Ama tanto il canto e il ballo, passioni che condivide con il suo futuro sposo, è appassionata di lettura fin da quando è piccola, tanto che ora legge per lavoro, come correttrice di bozze.  Adora capire l’etimologia delle parole (forse studiare Filologia classica l'ha un po' deviata?!), leggere  le storie dei santi e giocare al gioco dei nomi di persona; è anche una brava fotografa ‘seriale’ (lo testimoniano milioni di foto scattate nelle gite con Marco o con gli amici). Le piacciono talmente tanto le storie familiari che ha pensato di diventare una mediatrice familiare; ama l’educazione dei ragazzi, un servizio che ha scelto di fare da un po’ di anni nell’[associazione Agesci](http://agesci.org/home.php). Servire il prossimo è di sicuro un valore che condivide con Marco!

### I nostri testimoni

I testimoni di Marco saranno Gianluca e Davide, due amici storici di Marco che lo hanno accompagnato in questi anni condividendo con lui casa, avventure, amicizia… Sono anche due menti matematiche e persone con grande senso dell’umorismo! Sono sempre stati vicini a Marco in questi anni, ciascuno in base alla propria sensibilità e carattere.

I testimoni di Benedetta saranno Stefano e Giulia. Stefano è il cugino di Benedetta e sono cresciuti insieme con spirito fraterno e Giulia è la sua sposa, che è diventata un punto di riferimento importante per Benedetta in questi ultimi anni. Sono diventati una coppia guida per Marco e Benedetta. Da maggio è arrivato Tommaso, il loro bellissimo bimbo dagli occhi grandi e curiosi… un'ottima scusa per vederli spesso e ... per fare gli zii!!  

### Chi celebra?

Celebrerà la cerimonia Padre Mario, che ha seguito Marco e Benedetta fin dall’inizio della loro storia. È un bergamasco di nascita, puro sangue, e un po’ come tutti i bergamaschi rude fuori ma dal cuore buono e grande. Ci ha consigliati, guidati, spronati proprio come un papà in tutti questi anni, standoci sempre accanto!

### Dove si celebrerà la Cerimonia

La cerimonia sarà celebrata nella Chiesa di Sacro Cuore di Soria, parrocchia che frequentiamo spesso da quando siamo seguiti da Padre Mario. Da quando siamo entrati insieme in quella Chiesa io e Marco ci siamo subito sentiti a casa!

### E poi ... dove continueremo a festeggiare??

![](/img/mappa.png)

Per chi ha ricevuto l'invito al ristorante, abbiamo scelto di festeggiare in un agriturismo, la Grotta (località Caminate). Questo agriturismo ci è piaciuto particolarmente perché è un’azienda agricola che produce tutto ciò che cucina, producendo persino i vini. Ci hanno colpito soprattutto  l’accoglienza, la serietà e la gentilezza di chi lavora. Vi è anche una piccola grotta che costituì il rifugio di San Paterniano (patrono di Fano) durante le persecuzioni contro i cristiani e che ora è meta di pellegrinaggio. 


### E per chi viene da fuori??

Diteci in quanti siete e per quante notti sarete a Pesaro… e sarete ospitati a dovere!! C’è anche la possibilità di fermarsi la sera stessa del matrimonio in agriturismo!

### Regali

![](/img/mb2.jpg)


Per il regalo chiediamo agli amici, che ci hanno tanto sostenuto e aiutato, di mettere ciò che si sentono e che credono per regalarci ciascuno un piccolo pezzetto di viaggio di nozze (il giorno del matrimonio porteremo un salvadanaio dedicato al viaggio di nozze).

Per i nostri parenti, amici di famiglia e altri invitati, abbiamo fatto due liste nozze con tutto ciò che ci potrà servire nella nostra nuova casa e nella vita di tutti i giorni. 
Inseriremo qui le mail dei due negozi, così, anche per chi è fuori Pesaro sarà possibile inviare una mail ai negozi ed essergli spedita online la lista per scegliere il proprio regalo.

Galleria Cappellini: <code>info@galleriacappellini.it</code>

Trony: <code>ufficiopesaro@freeshop.it</code>

Grazie di cuore a tutti voi che ci accompagnate…il regalo più bello sarà la vostra presenza quel giorno…ci vediamo il 6 dicembre!!!











